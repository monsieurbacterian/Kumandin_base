Аба чыштыҥ аразында пуруна, пуруна чатында кара тагныҥ идегинде пир аҥчи угдезиле чуртап чаткан.
Анарда эмчекчи пала болгон.
Анар ӧзере абыр, эзен чатканар.
Че ол черде тыҥ ла сӧништиг чатын полбоды. Анаҥ черде пир ньаман ме, Челбеен деп аттыг кижилерге абыр чатын пербеды.
Ол кижилерниҥ кичиг паларыны оорлап чуткан. Аҥ учын кижилер корыгып чатканар.
Че пир катап аҥчы аҥнап – сӱглеп чӱркелерге чепсенди.
Угдезине айтты: «– Мен ӱӱрге эбес аҥнап чӱркелин, снер мында абырла поллар. Ээр кирзе ле угдеҥ шыкпалар. Ижиктериҥи пектиг туттар.» Аҥчы угден аҥныйарга чепсенал парыйды. Пир, ики кӱн пажында ээрзьары ижиктерини пектенгелекте аҥчыныҥ угдезине ташкартын кӱзӱрек угулды.
Угдези сурады: «– Сен аҥнап чӱрип ньандыҥ ба?»
«– Мен, мен уге ньандым» – деп ӱн угулды.
Ӱгдези ташкары кӧрбинда сӧӧнпарды.
Катап ок ӱн угылды: «-Паланы пери перзеҥ».
Угдези палазыны ташкары тута берди.
Ӱрьда эбес катап ок ташкары кӱзӱрек угулды.
Пу шын аҥчы ӱге ньанкельтир.
Угдези андын сурады: « – Пала кайда?
Мен пола ньан кельдим, паланы кӧрбедим» – деп аҥчы айтты.
«– Калак, калак по мен Челбеенге паланы перийтирим» – деп аназы калактан айтты.
Сагыштары тыҥ аартап сыктадылар.
«– Че капчай ла тыҥдап парак.
Канары Челбеен пистиҥ паланы ал парды» – аҥчы айтты.
Ийде икеле Челбеениҥ кийнинчи чӱкӱрдилер.
Чӱре, чӱре кельзелер Челбеениҥ черине четкельтирлер.
Кӧрзелер ыраакта от пыстыҥнап чарчыны.
Чагынап кельзелер Челбеен оттыҥ нанында кербейте тарткалып орнанда олтарчыны.
Оорлапан паларды отка суглапчыны.
Ол оттын торсылдак угылганда «Ада – анаҥа чет!» – деп паларды чутчыны. Ада – аназы кӧрзелер анаҥ палазы оттыҥ кыйында эмектеп чӱрчини.
Пала аназыны кӧралып очандын аназынзары эмектеди.
Паланыҥ адазы капчайла палазыны капалып, ӱгдезиле пойыныҥ чериньзары чӱгӱрдилер.
Уге ньанып, айлантыра чатчын калыкты кычырдылар: «– По канчеп пис пийде кыйналып чатырбыс?!»
Чыгылган кижилер Челбеенге тыҥ каныккан полгон: «-Мындаҥ ары шытыйтан кӱч чок по ньаманды кедери идектер!» – деп кыйгырыштылар.
Челбеениҥ чериньзары пардылар.
Четкельзелер Челбеен черинде ле очок ньанында олторчытыр.
Кӧп калыкты кӧрьалып Челбеен тургыза качып сананды: «– Улок ла мени по кижилер пазыйерлер, капчай ла качын!»
Таг сериньзары чӱкӱрди кижилер аҥ кийинчи сӱрӱже чӱкӱрдилер.
Улокла пазыйербис деп кыйгырганар. Ньаман ме таг сыртына шыккельзе, кижилер аҥ кийинчи ле сӱрӱже четкельди.
Челбеен агач пажынзары чербаныйды.
Ол ээс агачты кижилер чагыда шабыйерге токпачтады. Ол эртикте тагныҥ кийниндеҥ ак толым ай шыкты. Челбеен аны кӧрьалып айзары капыналып чар- паныйды. Кижилер ийде Челбеенди чер сыртындаҥ сӱрийдилер.
Ол ча ла ак толым ай тегриде шыкканда черде чатчын кижилер Челбеениҥ кӧлӧткезини кӧрчилер.
Калыктыҥ ара- зында кереес ӱрбек пар. Кижилерде чӧптиг чадын полбозо Челбеен катап ок айдын черге тӱжип калыкты кырар.
Чер сильгинер, сӱг- лер чардын ажылар, агач черлер кӱйер.